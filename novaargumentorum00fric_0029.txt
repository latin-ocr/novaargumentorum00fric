-25-

nati simus; maxima haec solet esse eorum, qui legi isti
maxime satisfaciant et omnis omnino societas, sine qua
homo ne est quidem homo, corruat necesse est, ubi hujus
legis ut naturalis agnitio detrectatur. Non est hujus loci,
ut singula uberius persequamur; est haec naturae lex, ut
alter alterum praestet, ac multa in hominum vel ignoto-
rum gratiam exantlet. Quid autem dicam de malis, quae
aliorum vice naturae necessitate sunt suscipienda& Nonne
ampla illa de peccato hereditario doctrina huc spectat,
quae etiamsi non horribili ratione ea, qua Augustinus rem
exposuit, potest ferri3 tamen in frequenti ac gravi malo·
rum et physicorum et moralium propagatione saepenumero
inevitabili cernitur? Idem facile estad animadvertendum
in media ipsa vita atque hac quoque ex parte homines
adeo inter se apti sunt et connexi, ut quo quis promptior
est ad onera pro aliis suscipienda, eo laetius vigeat com—
munio eoque beatior ipse sit futurus et inepti prorsus esset
hominiS, si quis huic naturali necessitati sese plane vel
magnam partem subtrahere in mentem introduceret. Ne-
que omnino sperare licet fore, ut quis naturarum vivarum
inter se rationem et naturae ordinem clara luce perfundat,

nisi hanc mutui amoris necessitudinem agnoscat naturae
legem.

Repugnantia.

Ea est naturae indoles atque ordo, ut si ejus lex quae-
dam firme constituta alii legi repugnet, i. e. altera alteram
tollat3 certo nobis persuasum esse debeat,· errorem aliquem
subesse et aut alterutram legem esse tollendam aut ubi
hoc fieri nequit, eadem qua legem ipsam necessitate agno-
scendum esse id, quod repugnantiam illam removeat.

Videamus igitur, qualis sit illa lex, quam natura
postulante modo constituimus. Postulat ordo naturae

